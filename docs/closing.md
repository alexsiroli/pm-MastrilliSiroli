---
layout: page
title: Closing & Acceptance – Ziradò
permalink: /closing/
---
## **Procedura di accettazione**

Prima di pubblicare l'app, vengono fatti dei test per verificare che tutto funzioni, come previsto anche dai requisiti:

* far passare **tutti i test automatici** e le **prove manuali** 
* redigere un **verbale di accettazione** in cui annotiamo risultati, eventuali problemi risolti e decisioni finali.

Al completamento di questi passaggi, si procede con il rilascio dell'applicazione.

---

## **Rilascio**

Avviene la pubblicazione dell'app negli store. Verificato il suo funzionamento una volta online, vengono avvisati gli sponsor e gli esercenti coinvolti nella fase di sviluppo. 

Inizia la fase pubblicitaria sui social e si fornisce supporto a tutti i locali interessati a fruire dei servizi dell'app.


## **Documentazione**

Durante tutto il progetto sono stati aggiornati i vari documenti con le novità sorte in itinere. Oltre ai documenti allegati, si prevede di rilasciare anche:

* **Guida utente**: spiega come installare l'app, come cercare locali ed eventi e gestire le notifiche.
* **Sezione test**: riassume i test che vengono eseguiti e raccoglie eventuali valori numerici rilevanti.
* **Report tecnico**: descrive l'architettura e le tecnologie utilizzate.

---

## **Verifica dopo il rilascio**

Dopo la messa online ci si aspetta dei feedback da parte di clienti e gestori, sia tramite recensioni sugli store sia tramite canali informali. Ci si impegna per risolvere il prima possibile tutte le problematiche che si possono sviluppare.
Si prevede, a campione, di recarsi in alcuni locali per ottenere stime sull'efficienza dell'app.

---

## **Rapporto finale di progetto**

**Sintesi:** Ziradò è una **app per Cesena** che aiuta a scoprire locali, eventi e offerte, con notifiche mirate e un pannello semplice per i gestori. Il progetto nasce come idea di due studenti universitari, che hanno vissuto per diversi anni la città e si sono accorti della mancanza di una raccolta centralizzata degli eventi.

**Risultati principali:**

* Le funzionalità del primo rilascio sono complete e verificate.
* Il sistema è **installato**, **monitorato** e **documentato**.
* Le decisioni più rilevanti sono state registrate, così come i rischi e le loro contromisure.
* È stata **introdotta** e approvata la **prenotazione degli eventi** con un piccolo canone mensile per i locali, per testare un modello economico leggero.

**Punti di forza:**

* **Flessibilità** e capacità di adattarsi a ciò che si scopre strada facendo.
* **Trasparenza**: piano, compiti, scadenze e scelte sono sempre tracciati.
* **Qualità**: prove tecniche automatiche e manuali sui passaggi importanti, con possibilità di tornare indietro in caso di bisogno.
* **Coesione del gruppo**: tutte le scelte sono affrontate insieme, con l'obbiettivo di avere la soluzione migliore e che soddisfi entrambi gli sviluppatori.

**Difetti:**
* I numerosi meeting previsti possono diventare onerosi in termini di tempo.
* La necessità dell'approvazione di entrambi i membri del team per ogni decisione, per quanto utile, può rallentare lo sviluppo.

---

## **Chiusura del progetto**

Il progetto viene ritenuto concluso soltanto al termine della terza release. Tuttavia, non si prevede una vera e propria chiusura definitiva ma piuttosto un passaggio dal processo di attivazione di un nuovo servizio al suo mantenimento. 
