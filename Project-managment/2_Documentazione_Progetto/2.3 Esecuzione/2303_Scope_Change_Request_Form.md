# 2303 — Scope Change Request Form — Ziradò

**Project Name:** Ziradò

**Change Requested By:** Alice 

**Date Change Requested:** 15/02/2026

**Description of Change:**

Si propone di introdurre in Ziradò la funzionalità di prenotazione per gli eventi organizzati dai locali.
All’interno della scheda di un evento l’utente potrà:
- scegliere fascia oraria e numero di persone;
- inviare la richiesta di prenotazione;
- ricevere un messaggio di conferma o di rifiuto in tempi rapidi;
- in caso di necessità, cancellare la propria prenotazione prima dell’evento.

I locali che desiderano attivare le prenotazioni sull’app pagheranno un contributo di 1 € al mese, utile a coprire i costi di gestione del servizio.


**Business Justification:**

Oggi molti locali faticano a prevedere l’affluenza agli eventi: questo genera sale troppo piene o, più spesso, personale e posti inutilizzati. La prenotazione in app riduce l’incertezza, aiuta i locali a pianificare al meglio e offre agli utenti un modo veloce per assicurarsi un posto.
Ci si aspetta che almeno un terzo dei locali attivi aderisca alla novità, dato il costo molto basso e benefici vantaggiosi. Per il progetto, questo introduce una piccola entrata ricorrente e, soprattutto, aumenta l’utilità percepita dell’app, migliorando l’uso nel tempo.

**Action:**

1. Progettare il funzionamento della prenotazione: definire come un locale imposta la capienza per ciascuna fascia oraria, come l’utente sceglie il numero di posti, quali regole di cancellazione applicare e in che tempi inviare la conferma o il rifiuto.
2. Realizzare l’interfaccia lato cliente nelle schede evento. Si prevede di aggiungere pulsanti e schermate chiare per la prenotazione con possibilità di inserire il numero di posti da prenotare e visualizzare lo stato della prenotazione (in attesa, confermata, cancellata).
3. Gestire notifiche di servizio: inviare l'esito della prenotazione e notifiche di variazione dell’evento ai clienti.
4. Allestire un pannello semplice per i locali: attivazione/disattivazione della prenotazione per i singoli eventi, impostazione dei posti disponibili, vista delle richieste ricevute con possibilità di accettarle/rifiutarle.
5. Gestire il contributo mensile dei locali: scegliere la modalità di incasso più adatta (abbonamento mensile automatico o fatturazione periodica), aggiornare termini e privacy, e integrare un metodo di pagamento nell'app lato esercente.


**Approved By:** Alex (PM)

**Date:** 01/03/2026

---

