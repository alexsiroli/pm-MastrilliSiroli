
# **Project Impact Statement – Inserimento sezione Prenotazione**

**Ambito del cambiamento**

Il progetto viene esteso con l’inserimento di un **modulo di prenotazione legato agli eventi**.
La nuova funzionalità prevede la gestione delle disponibilità per fascia oraria, la ricezione e risposta alle richieste degli utenti, messaggi di conferma o cancellazione, e un pannello essenziale per i locali che consenta di consultare e organizzare le prenotazioni ricevute.

L’obiettivo è migliorare la capacità dei locali di **stimare l’affluenza** e pianificare le serate con maggiore efficienza. L’inserimento di questa sezione contribuisce inoltre ad aumentare il valore percepito dell’app da parte degli utenti finali, offrendo loro la possibilità di riservare facilmente un posto a un evento.

L’adozione della funzionalità prevede un **contributo simbolico di 1 € al mese** per i locali che intendono attivarla. Tale scelta consente di introdurre una piccola ma stabile forma di ricavo, utile a sostenere i costi di esercizio e a testare un primo modello economico di sostenibilità.


## Impatto sul calendario**

Considerato lo schedula di **R1** e la pianificazione dettagliata del file **#2203 — Schedula Gantt e Network Diagram — Ziradò**, l’inserimento del modulo **Prenotazione** richiede un impegno aggiuntivo stimato in **10 giorni lavorativi**.
Non è possibile garantire con certezza il completamento di tutte le attività previste (inclusa questa aggiunta) **entro il 31/07/2026**; tuttavia, la modifica viene mantenuta in **R1** in quanto ritenuta ad alto valore economico e di prodotto, **accettando un eventuale slittamento del rilascio di 1–2 settimane** se necessario.

Per ottimizzare l’impiego delle risorse, si prevede che lo sviluppo del modulo sia **assegnato prioritariamente ad Alex**, che dispone di un carico orario inferiore rispetto ad Alice; sono previste attività di revisione e integrazione a cura di Alice nei punti chiave. Se emergessero criticità tali da compromettere la qualità o la continuità delle funzionalità già pianificate, la parte residua della prenotazione potrà essere completata nella release successiva senza introdurre debiti difficili da gestire.

---


**Impatto sui costi**

Si prevede l’impiego di un fornitore esterno di pagamenti per la riscossione del canone. Il contributo di 1 € al mese per locale viene addebitato su carta; per ogni operazione si considera una commissione media di circa €0,28 (quota fissa + percentuale), con un netto medio di circa €0,72 per locale al mese. Su base annua, il netto per locale è quindi pari a circa €8,64. A titolo esemplificativo, con 100 locali attivi il guadagno annuo stimato ammonta a circa €864 al netto delle commissioni del provider. Piccole variazioni delle commissioni (±€0,02 per operazione) incidono in misura contenuta e non compromettono la sostenibilità della nuova sezione.

---

**Impatto sulla qualità del prodotto**

La nuova sezione rafforza il valore funzionale dell’app, rendendola più completa e utile per gli esercenti.
Sono previsti controlli di consistenza per evitare **prenotazioni duplicate o oltre la capienza disponibile**, e un sistema di notifiche per migliorare la comunicazione tra locale e utente. La semplicità d’uso sarà considerata prioritaria per garantire un’esperienza fluida anche a chi non ha familiarità con le prenotazioni digitali.

---

**Rischi principali e strategie di mitigazione**

* **Adozione inferiore al previsto:** verranno predisposti materiali informativi e percorsi guidati per incoraggiare i locali ad attivare la funzione e comprendere i benefici del sistema di prenotazione.
* **Gestione dei dati personali:** saranno raccolte solo le informazioni strettamente necessarie e verranno definiti tempi di conservazione chiari, comunicati in modo trasparente agli utenti.
* **Slittamento della consegna complessiva:** qualora l’integrazione richiedesse più tempo del previsto, sarà accettato un ritardo contenuto (massimo due settimane) per completare una funzionalità ritenuta ad alto valore aggiunto.

---

**Ipotesi e dipendenze**
Si presuppone che la **sezione eventi** sia già pienamente operativa e che il sistema sia in grado di **inviare notifiche o email** agli utenti registrati.
È inoltre necessario che i locali dispongano di un’**area riservata** dalla quale gestire le proprie informazioni e che sia possibile integrare un servizio esterno per la riscossione del contributo mensile.
Si prevede infine una **revisione legale** per adeguare i termini e le condizioni d’uso.

---

**Indicatori di successo (entro 3 mesi dal rilascio)**

* Almeno **un terzo dei locali attivi** avrà abilitato la sezione prenotazioni.
* Almeno **un utente su dieci** che visualizza un evento con prenotazione disponibile completerà la richiesta.

---

